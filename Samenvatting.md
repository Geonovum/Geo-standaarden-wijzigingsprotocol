## Samenvatting

In het voorliggende wijzigingsprotocol staan de sturende principes achter het generieke wijzigingsproces van de basisset geo-standaarden. De basisset geo-standaarden bevat de domeinoverstijgende standaarden die nodig zijn om de Nederlandse geo-informatie infrastructuur goed te laten functioneren.  Met dit protocol wordt elke wijziging van een basis geo-standaard een voorspelbaar proces voor de ketenpartners.
 
We starten dit wijzigingsprotocol met een [inleiding](#inleiding). Hierin is een checklist voor het wijzigingsproces opgenomen en duiden we de gehanteerde begrippen. In [Hoofdstuk 2](#gebruik-van-het-wijzigingsprotocol) zetten we het gebruik van het wijzigingsprotocol uiteen met onder andere uitgangspunten en betrokkenen. [Hoofdstuk 3](#wijzigingsproces) beschrijft vervolgens de stappen in het wijzigingsproces. Wanneer een nieuwe versie van de geo-standaard wordt opgeleverd, zijn dit een aantal producten. [Hoofdstuk 4](#implementatie) maakt dat inzichtelijk. In [Hoofdstuk 5](#escalatie-en-klachten) is beschreven hoe we handelen in het geval van escalatie. In de [bijlage](#overizcht-status-van-wijzigingsverzoeken) is tot slot een overzicht van de statussen van wijzigingsverzoeken opgenomen. 