Open geo-standaarden zorgen ervoor dat geo-informatie betekenisvol voor diverse taken en in verschillende softwarepakketten te gebruiken is. Geonovum ontwikkelt en beheert de Nederlandse basisset van geo-standaarden voor het vindbaar, toegankelijk, uitwisselbaar en herbruikbaar maken van geo-informatie. Mensen die in de praktijk werken met de geo-standaarden hebben vragen over de toepassing ervan, willen weten welke ontwikkelingen spelen, en hebben mogelijk suggesties voor aanpassingen van de basisset geo-standaarden. 
Dit wijzigingsprotocol geeft inzicht in het wijzigingsproces, evenals de belangrijkste taken en verantwoordelijkheden van de betrokkenen (gebruikers en ketenpartners) bij het onderhouden en gebruiken van de geo-standaarden. De gebruikers en ketenpartners worden op diverse momenten betrokken in dit proces. In dit protocol beschrijven we één onderdeel van het beheer: de manier waarop de wijzigingen van een basis geo-standaard plaatsvinden. Dit wijzigingsprotocol is dan ook alleen van toepassing op de basisset geo-standaarden, voor zover die bij Geonovum in beheer zijn.
<br/>
<br/>
Concreet bestaat de basisset geo-standaarden uit: 
<ul><li><a href='http://www.geonovum.nl/onderwerpen/basismodel-geo-informatie-nen3610' target='_blank'>Basismodel geo-informatie NEN 3610</a>; </li>
<li><a href='http://www.geonovum.nl/onderwerpen/geography-markup-language-gml' target='_blank'>Geography Markup Language (GML)</a>; </li>
<li><a href='https://www.geonovum.nl/geo-standaarden/geopackage' target='_blank'>GeoPackage</a>; </li>
<li><a href='https://www.geonovum.nl/geo-standaarden/metadata' target='_blank'>Metadata-profielen voor geografie en webservices</a>; </li>
<li><a href='https://www.geonovum.nl/geo-standaarden/ogc-apis' target='_blank'>OGC API Features</a>; </li>
<li><a href='https://www.geonovum.nl/geo-standaarden/ogc-apis' target='_blank'>OGC API Tiles</a>. </li>
</ul><br/>

De basisset geo-standaarden staat op de ‘<a href='https://www.forumstandaardisatie.nl/open-standaarden' target='_blank'>Pas toe of leg uit -standaarden lijst van het Forum Standaardisatie</a>. 

Dit wijzigingsprotocol is niet van toepassing op de domeinstandaarden die Geonovum in beheer heeft. Iedere domeinstandaard in beheer bij Geonovum heeft een eigen wijzigingsprotocol of zou dit moeten hebben. Deze zijn beschikbaar via de Geonovum website. Het wijzigingsprotocol voor de basisset geo-standaarden geldt als het generieke wijzigingsprotocol. Andere wijzigingsprotocollen dienen hiervan te worden afgeleid en hiermee in lijn te zijn.
<br/>
<br/>
In het <a href='https://docs.geostandaarden.nl/gbd/gsb/' target='_blank'>beheerplan geo-standaarden</a> zijn de verschillende beheeraspecten voor de basisset geo-standaarden beschreven zoals implementatieondersteuning, wijzigingsproces, governance, etc. zodat iedere organisatie die de basisset geo-standaarden gebruikt hun weg weten te vinden in de geo-standaarden.
